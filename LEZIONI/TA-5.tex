%%% Lecture *

% \section{Torri di Whitehead}



\begin{df}
	Dato un oggetto $X$ in una categoria $\Cc$, il funtore covariante
	\begin{equation*}
		\Cc \longrightarrow \cat{Set}\,, \quad Y \longmapsto \Hom_{\Cc}(X,Y)
	\end{equation*}
	si dice \textbf{corappresentato} da $X$, mentre il funtore controvariante
	\begin{equation*}
		\Cc^{op} \longrightarrow \cat{Set}\,, \quad Y \longmapsto \Hom_{\Cc}(Y,X)
	\end{equation*}
	è \textbf{rappresentato} da $X$. Diremo che un funtore covariante $F:\Cc \to \CSet$
	è \textbf{corappresentabile} se esiste un oggetto $X \in \Cc$ tale che $F \simeq \Hom_{\Cc}(X,-)$,
	e analogamente diremo che un funtore controvariante $G:\Cc^{op} \to \CSet$
	è \textbf{rappresentabile} se $G \simeq \Hom_{\Cc}(-,X)$, per qualche $X \in \Cc$.
\end{df}


\lecture[Cenni al teorema di rappresentabilità. Lemma di Yoneda e applicazione alla rappresentazione della coomologia: operazioni coomologiche come gruppi di omologia di spazi di Eilenberg-Mac Lane. Omomorfismo di Bockstein. Definizine di $\Omega$-spettro.]{2023-03-13}

Dato un funtore $G:\Cc^{op} \longrightarrow \cat{Set}$,
un elemento $x \in G(X)$ determina una trasformazione naturale
\begin{equation*}
	\theta_{x}: \Hom_{\Cc}(-,X) \longrightarrow G\,,
	\quad \Big(f: Y \to X \Big) \longmapsto \theta_{x}f := G(f)(x) \in G(Y)\,.
\end{equation*}
Questo ci permette di enunciare uno dei teoremi più importanti
della teoria delle categorie:
\begin{thm}[\textbf{Lemma di Yoneda}\footnote{Solitamente con \textbf{Lemma di Yoneda} si fa riferimento alla versione per funtori controvarianti, come quella riportata qui; tuttavia, esiste un risultato analogo anche per funtori covarianti.}]\label{yoneda-lemma}
	L'associazione $x \mapsto \theta_{x}$ definisce una bigezione di insiemi
	\begin{equation*}
		G(X) \longrightarrow \cat{Nat}(\Hom_{\Cc}(-,X),G)
	\end{equation*}
	che è naturale sia in $X$, sia in $G$.
\end{thm}


In particolare, se $G$ è rappresentato da un oggetto $Y$,
allora abbiamo una bigezione
\begin{equation*}
	\cat{Nat}(\Hom_{\Cc}(-,X), \Hom_{\Cc}(-,Y)) \simeq \Hom_{\Cc}(X,Y)\,,
\end{equation*}
che significa che ogni trasformazione naturale $\Hom_{\Cc}(X,-) \to \Hom_{\Cc}(Y,-)$
è indotta da un'\emph{unica} mappa $X \to Y$.
In particolare, ogni isomorfismo naturale di funtori è indotto
da un isomorfismo di oggetti $X \simeq Y$.


\begin{fact}
Si potrebbe utilizzare un approccio ``inverso'',
dimostrando prima che la coomologia $H^{n}(-,\pi)$
è un \textbf{funtore rappresentabile} sui CW complessi,
e definire quindi gli spazi di Eilenberg-MacLane di tipo
$K(\pi,n)$ come gli oggetti che lo rappresentano,
cioè come quegli spazi topologici per cui vale
\begin{equation*}
	\Hom_{\cat{HoCW}_{\ast}}(X,K(\pi,n)) = [X,K(\pi,n)]_{\ast} = H^{n}(X;\pi)\,.
\end{equation*}
% e questo è proprio il contenuto del \hyperref[coh-rep]{Teorema~\ref{coh-rep}}.
Questo risultato è espresso dal \textbf{Teorema di rappresentabilità di Brown}.
\end{fact}


\begin{oss}
	L'isomorfismo di sospensione in coomologia ridotta
	\begin{equation*}
		\widetilde{H}^{n}(X;G) \simeq \widetilde{H}^{n+1}(\Sigma X;G)
	\end{equation*}
	è rappresentato da un'equivalenza omotopica debole
		$K(\pi,n) \to \Omega K(\pi,n+1)$
	che induce la sospensione della classe fondamentale di $K(\pi,n)$,
	poiché usando l'aggiunzione tra sospensione e loop si ha
	\begin{equation*}
		 [X,K(\pi,n)]_{\ast} \simeq  [X,\Omega K(\pi,n+1)]_{\ast} \simeq  [\Sigma X,K(\pi,n+1)]_{\ast}\,.
	\end{equation*}
\end{oss}

Nel caso della coomologia, abbiamo visto che
\begin{equation*}
	\Theta(m,n,A,B) := \cat{Nat}\Big(H^{m}(-;A), H^{n}(-;B) \Big)
	= [K(A,m),K(B,n)]_{\ast} = H^{n}(K(A,m);B)\,,
\end{equation*}
quindi queste trasformazioni naturali non sono più
troppo astratte, ma possiamo ``toccarle con mano'' nel caso in
cui siamo in grado di calcolare la coomologia 
di questi spazi di Eilenberg-MacLane.
Inoltre, questo procedimento ci suggerisce che
potremmo arricchire la struttura
della coomologia, ad esempio trovando nuove \emph{operazioni}
naturali che la classica struttura di anello %sulla coomologia
non esprime.


\begin{df}
	Chiameremo i gruppi $\Theta(m,n,A,B)$ \textbf{operazioni coomologiche}.
\end{df}



\begin{ex}
%	Le trasformazioni naturali del funtore $H^{*}(-;\Z/2)$
%	formano un'algebra su $\Z/2$ che ci porterà a studiare
%	le \emph{operazioni di Steenrod} e descrivere
%	$H^{*}(K(\Z/2,n);\Z/2)$.
Le trasformazioni naturali di $H^{*}(-,\Z/2)$
con l'operazione di composizione sono un'algebra 
(in generale \emph{non} commutativa) su $\Z/2$,
che ci porterà a studiare le \textbf{operazioni di Steenrod}
per descrivere $H^{*}\big( K(\Z/2,n),\Z/2 \big)$.
\end{ex}

\begin{oss}
	Le operazioni coomologiche \emph{non} possono diminuire di grado:
	infatti, siccome uno spazio di tipo $K(A,m)$ è $(m-1)$-connesso,
	allora $H^{n}(K(A,m);B)=0$ per ogni $n < m$, per qualsiasi gruppo $B$.
	Deduciamo quindi che $\Theta(m,n,A,B)$ è banale se $n<m$.
\end{oss}

\begin{ex}
	Dato un primo $p$, consideriamo la successione esatta corta
	\begin{equation*}
		\begin{tikzcd}
			0 \ar[r]
			& \Z/p \ar[r]
			& \Z/p^{2} \ar[r]
			& \Z/p \ar[r]
			& 0\,.
		\end{tikzcd}
	\end{equation*}
	Prendendo le cocatene singolari di uno spazio $X$,
	otteniamo una successione esatta di complessi
	\begin{equation*}
		\begin{tikzcd}
			0 \ar[r]
			& C^{\bullet}(X;\Z/p) \ar[r]
			& C^{\bullet}(X;\Z/p^{2}) \ar[r]
			& C^{\bullet}(X;\Z/p) \ar[r]
			& 0\,,
		\end{tikzcd}
	\end{equation*}
	la quale induce una successione esatta lunga in coomologia;
	l'omomorfismo di connessione $\beta:H^{n}(X;\Z/p) \to H^{n+1}(X;\Z/p)$
	è detto \textbf{omomorfismo di Bockstein}.
\end{ex}


\begin{df}
	Una successione di spazi $\dots, E_{0}, E_{1}, \dots$ e mappe
	\begin{equation*}
		E_{n} \longrightarrow \Omega E_{n+1}
		\quad (\text{oppure } \Sigma E_{n} \longrightarrow E_{n+1})
	\end{equation*}
	si chiama \textbf{spettro topologico};
	si dice \textbf{$\Omega$-spettro} se inoltre le mappe sono equivalenze omotopiche deboli.
\end{df}

Quanto visto per gli spazi di Eilenberg-MacLane e la coomologia singolare
si adattare per \emph{teorie coomologiche} più generali.

\begin{fact}
	Dato un' $\Omega$-spettro $\{\dots,E_{n}, E_{n+1}, \dots \}$, i gruppi 
	\begin{equation*}
		h^{n}(X) := [X,E_{n}]_{\ast}
	\end{equation*}
	sono \textbf{gruppi di una teoria coomologica} (\textbf{ridotta}) \textbf{generalizzata},
	cioè soddisfano i seguenti assiomi:
	\begin{itemize}
		\item \textbf{omotopia}: se $f,g:(X,A) \to (Y,B)$ sono mappe omotope, 
		allora inducono la stessa mappa $h^{n}(f) = h^{n}(g)$;
		
		\item \textbf{esattezza}: una coppia $(X,A)$ induce una successione esatta
		lunga di gruppi $h^{n}$;
		
		\item \textbf{escissione}: dato un aperto $U \subset X$ tale che 
		$\overline{U} \subset A \subset X$, allora c'è un isomorfismo
		\begin{equation*}
			h^{n}(X,A) \simeq h^{n}(X \setminus U, A \setminus U)\,;
		\end{equation*}
		
		\item \textbf{riduzione}: $\widetilde{h}(X) : \ker h(\ast \to X)$.\todo{Che è?}
	\end{itemize}
\end{fact}


\section{Operazioni coomologiche stabili}

	\begin{df}
		Definiamo un'\textbf{operazione coomologica stabile} di tipo
		$(r,\pi,G)$ una successione di trasformazioni naturali 
		$\phi_{n} \in \Theta(n,n+r, \pi, G)$, con $n > 0$, che
		commutano con l'isomorfismo di sospensione:
		esplicitamente, per ogni spazio $X$ e per ogni $n$,
		il seguente diagramma commuta:
		\begin{equation*}
			\begin{tikzcd}
				H^{n}(X;G) \ar[r, "\phi_{n}"] \ar[d, "\Sigma"]
				& H^{n+r}(X;\pi) \ar[d, "\Sigma"] \\
				H^{n+1}(\Sigma X;G) \ar[r, "\phi_{n+1}"] 
				& H^{n+r+1}(\Sigma X;\pi) \,. 
			\end{tikzcd}
		\end{equation*}
		Indichiamo con $\cat{Stab}\Theta(r,\pi,G)$ l'insieme delle
		operazioni stabili.
	\end{df}
	
	\begin{thm}
		Sia $(X,A)$ una coppia CW (o più in generale $A \hookrightarrow X$ una cofibrazione).
		Un'operazione coomologica stabile è compatibile con la successione esatta lunga della coppia:
		per ogni $\phi \in \cat{Stab}\Theta(r,\pi,G)$, abbiamo
		il diagramma commutativo
		\begin{equation*}
			\begin{tikzcd}
				H^{n}(X;\pi) \ar[r, "i^{*}"] \ar[d, "\phi_{n}"]
				& 	H^{n}(A;\pi) \ar[r, "\delta^{*}"] \ar[d, "\phi_{n}"]
				& H^{n+1}(X,A;\pi) \ar[d, "\phi_{n+1}"] \ar[r, "j^{*}"]
				& H^{n+1}(X;\pi) \ar[d, "\phi_{n+1}"] \\
				H^{n+r}(X;G) \ar[r, "i^{*}"]
				& 	H^{n+r}(A;G) \ar[r, "\delta^{*}"]
				& H^{n+1+r}(X,A;G)  \ar[r, "j^{*}"]
				& H^{n+1+r}(X;G) \,,
			\end{tikzcd}
		\end{equation*}			
		dove l'operazione $\phi$ è definita sulla coomologia relativa
		della coppia come $\phi_{X/A}$\footnote{Sappiamo che nel caso di una successione di cofibrazione la coomologia relativa è in realtà la coomologia del quoziente $X/A$.}
		\begin{proof}
			Siccome l'operazione coomologica $\phi$ è una trasformazione naturale,
			sappiamo che i quadrati laterali commutano, pertanto resta da verificare
			la commutatività del quadrato centrale.
			
			Si verifica che l'omomorfismo di connessione
			\begin{equation*}
				\delta^{*}: H^{n}(A;\pi) \longrightarrow H^{n+1}(X,A;\pi) \simeq H^{n+1}(X/A;\pi)
			\end{equation*}
			coincide con la composizione
			\begin{equation*}
				\begin{tikzcd}
					H^{n}(A;\pi) \ar[r, "\Sigma"]
					& H^{n+1}(\Sigma A;\pi) \ar[r, "p^{*}"]
					& H^{n+1}(X \cup CA;\pi) \ar[r, equals]
					& H^{n+1}(X/A;\pi)\,,
				\end{tikzcd}
			\end{equation*}
			dove $p^{*}$ è indotta dalla mappa di proiezione
			$p:X \cup CA \to (X \cup CA)/X \simeq \Sigma A$,
			e l'ultima uguaglianza segue dall'equivalenza omotopica
			$X \cup CA \simeq X/A$. Siccome lo stesso ragionamento
			vale per la seconda riga, concludiamo che il quadrato commuta
			poiché $\phi$ commuta con $p^{*}$ per naturalità,
			e con $\Sigma$ per stabilità.
		\end{proof}
	\end{thm}
